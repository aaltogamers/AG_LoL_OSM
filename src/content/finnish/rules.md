---
title: schedule
page: "rules"
order: 1
---

## Säännöt

Nämä säännöt ovat SEUL ry:n viralliset League of Legends -pelin säännöt. Sääntöjä
käytetään kaikissa SEUL ry:n sertifioimissa turnauksissa ja niiden ylläpidosta vastaa erillinen
pelisääntötyöryhmä. Jokaisen turnaukseen osallistuvan henkilön tulee lukea ja ymmärtää
alla olevat säännöt ja käyttäytyä urheilijamaisesti turnauksen aikana. Turnaustuomareilla on
viime kädessä päätösvalta kaikissa konflikti- ja sanktiointitilanteissa. Turnaustoimihenkilöt
varaavat kaikki oikeudet näitä sääntöjä koskeviin muutoksiin. Turnaustuomarit voivat
tarvittaessa keskeyttää turnauksen vakavan teknisen ongelman tai muun mahdollisen
äkillisen tapahtuman, esimerkiksi sairastapauksen vuoksi.

Nämä säännöt ovat pääasiassa turnauksiin, jotka pelataan paikallisessa
turnaustapahtumassa. Verkossa pelattaviin turnauksiin sääntöihin voidaan tehdä pieniä
muutoksia. Turnausjärjestäjä on velvollinen ilmoittamaan aikataulut, turnausformaatin ja
palkinnot ennen turnausta.

Kaikki huijaaminen, mukaan lukien pelin seuraaminen toisen henkilön avustuksella, on
kielletty. Jos osallistuja ei tiedä, onko jokin pelimekaniikka sallittu, heidän tulee kysyä
päätuomarilta ennen turnausta onko kyseinen mekaniikka sallittu vai ei. Sääntöjen
rikkominen johtaa rangaistuksiin, joita ovat:

<cl>
    <li> Varoitukset</li>
    <li> Yhden pelin tappio</li>
    <li> Yhden ottelusarjan tappio</li>
    <li> Palkintosumman vähentäminen</li>
    <li> Pelaajan tai joukkueen poistaminen turnauksesta</li>
    <li> Pelaajan tai joukkueen poistaminen tapahtumasta</li>
</cl>

Turnaustuomarin tekemä päätös voidaan kyseenalaistaa käsittelemällä asia turnauksen
päätuomarin kanssa. Kantelu päätöksestä on tehtävä päätuomarille heti, kun tuomari on
antanut päätöksen tai kun peli, jota päätös koskee, on päättynyt. Päätuomarin päätös on
lopullinen ja siitä ei voi tehdä kantelua.

### 1. Yleiset säännöt

- 1.1. Peli: League of Legends, viimeisin versio.
- 1.2. Joukkueen koko: 5 varsinaista pelaajaa, ja mahdollisesti kaksi varapelaajaa.
- 1.3. Joukkue voi vaihtaa turnauksen aikana enintään kaksi varsinaista pelaajaa.
- 1.4. Yksi pelaaja voi olla vain yhdessä joukkueessa turnauksen aikana.
- 1.5. VoIP-ohjelmisto on sallittu. Turnausjärjestäjä voi tarjota Mumble ja
Teamspeak-palvelimet.
- 1.6. Mikä tahansa ohjelmisto, joka muokkaa pelitiedostoja tai tuottaa epäreilun
edun pelissä, on ehdottomasti kielletty ja on peruste välittömälle poistamiselle
turnauksesta. Tähän lasketaan ohjelmistot, jotka näyttävät mm. Jungle camp
ajat, tietoa vastustaja joukkueesta, Build-oppaat ja summoner spell ajat.
Nämä ovat kiellettyjä karsinnoissa ja finaaliottelussa
- 1.7. Pelaajien tulee käyttää omia lisälaitteitaan (näppäimistö, hiiri, hiirimatto,
headset ja nappikuulokkeet)
- 1.8. Pelaajilla tulee olla pelattavissa oleva League of Legends -peli
henkilökohtaisella tilillään turnauspelejä varten, ellei toisin mainita.
- 1.9. Pelinimet ja kuvat
- 
  - 1.9.1. Pelaajien tulee käyttää heidän virallista pelinimeään koko turnauksen
  ajan.
  - 1.9.2. Sponsorit, jotka eivät liity alkoholiin, tupakkatuotteisiin,
  uhkapelaamiseen tai aikuisviihteeseen pelinimen lopussa, ovat
  sallittuja.
  - 1.9.3. Pelaajien tulee käyttää lähetyskelpoista nimeä ja profiilikuvaa,
  suositeltavasti joukkueen logoa tai omaa kuvaa.
  - 1.10. Joukkueen valmentaja voi kommunikoida joukkueen pelaajien kanssa
vapaasti turnauksen online-vaiheessa. Turnauksen offline-vaiheessa, eli
finaaleissa, valmentaja voi kommunikoida pelaajien kanssa pelien välissä ja
pick/ban -vaiheen aikana.
  - 1.11. Pelin aikana joukkueen pelaajat voivat kommunikoida vain peliin liittyvien
henkilöiden kanssa: joukkueen pelaajat ja turnaustoimihenkilöt kuten
tuomarit.
  - 1.12. Aikataululliset asiat
  - 
    - 1.12.1. Joukkueen kapteenien tulee olla paikalla 30 minuuttia ennen
        varsinaisen ottelun alkamista informaation vuoksi. (Koskee
        turnauspelejä, jotka pelataan fyysisesti turnausjärjestäjän pelilaitteilla)
    - 1.12.2. Jos joukkue ei ole paikallaan ja valmiina kun pelin on määrä alkaa,
        joukkue luovuttaa ottelun automaattisesti (lohkovaihe) tai luovuttaa
        ensimmäisen pelin (Bo3) jos turnaustuomari ei toisin päätä. Välierien
        ja finaalien aikana joukkueelle voidaan myöntää 15 minuuttia aikaa
        olla valmiina, jonka jälkeen joukkue luovuttaa koko ottelun.
    - 1.12.3. Jos joukkueesta puuttuu pelaajia, kun ottelun on määrä alkaa, heidän
        täytyy aloittaa ottelu ilman täyttä joukkuetta tai luovuttaa. Joukkueen
        vastuulla on, että kaikki joukkueen pelaajat ovat valmiina määräaikaan
        mennessä.
    - 1.12.4. Turnaustoimihenkilöt varaavat oikeuden muuttaa näitä määritteitä,
        mikäli olosuhteet niin vaativat.
  - 1.13. Turnauksen järjestäjä varaa oikeuden muuttaa sääntöjä.

### 2. Pelin säännöt

- 2.1. Pelityyppi: 5vs5, Custom Game, Tournament Draft
- 2.2. Palvelin: Europe West
- 2.3. Kartta: Summoner’s Rift
- 2.4. Hahmojen valinta: Kaikki pelaajan käytössä olevat hahmot ovat sallittuja.
Järjestäjät voivat poistaa epätasapainossa olevia hahmoja käytöstä
tarvittaessa.
- 
  - 2.4.1. Placeholder pickin tekeminen on sallittua, jos vastapuolelle ilmoitetaan
oikeasta hahmosta välittömästi turnausjärjestäjän määräämällä tavalla
(ellei muuta ilmoitettu, pelin chat-huoneessa)
- 2.5. Esineet: Kaikki esineet ovat sallittuja. Järjestäjät voivat tarvittaessa kieltää
epätasapainossa olevien esineiden käytön.
- 2.6. Pick & Ban: Molemmilla joukkueilla on käytössään viisi (5) poistoa (ban) eli
yhteensä poistoja suoritetaan 10.
  - 2.6.1. Molemmilla joukkueilla on peliaulassa draftin aikana käytössä yksi (1)
  katsojan (spectator) paikka.
- 2.7. Puolten valinta: Kotijoukkue vastaa otteluhuoneen tekemisestä ja valitsee
puolen ottelusarjan ensimmäisessä pelissä.
- 
  - 2.7.1. Ensimmäisenä ilmoitettu joukkue ottelukaaviossa on kotijoukkue.
  - 2.7.2. Ottelusarjan toisessa ottelussa ensimmäisen ottelun hävinnyt joukkue
  valitsee puolen.
  - 2.7.3. Jos ottelusarja on Bo3 ja ottelusarja menee kolmanteen otteluun,
  toisen ottelun hävinnyt joukkue valitsee puolen.
  - 2.7.4. Jos ottelusaja on Bo5, ottelun hävinnyt joukkue valitsee aina puolen
  seuraavaan otteluun.
- 2.8. Luovuttaminen: Pelin luovuttaminen ei ole sallittua.

### 3. Muut säännöt

- 3.1. Ulkopuoliset ohjelmat, jotka vaikuttavat pelin tilaan tai suorittavat pelin sisällä
toimintoja, ovat kielletty.
- 3.2. Yhteyden katkaiseminen tahallisesti kesken pelin on kielletty.
- 3.3. Pelin periaatteita muuttavien bugien (esimerkiksi jotkut tauntit) käyttö on
kielletty

### 4. Tauot

- 4.1. Pelin asettaminen tauolle kesken pelin on sallittua.
- 
  - 4.1.1. Pelin saa asettaa tauolle ainoastaan mikäli jollekkin pelaajalle tulee
teknisiä ongelmia. Pelin voi asettaa tauolle mikäli pelin ulkopuolella
tapahtuu jokin ennalta arvaamaton tapahtuma, kuten esimerkiksi
sairaskohtaus.
- 4.2. Joukkueen joka asettaa pelin tauolle on heti sanottava syy tauolle pelin
sisäisen chatin kautta.
- 4.3. Peliä voidaan jatkaa tauolta, kun molemmat joukkueet antavat siihen
suostumuksensa.
- 4.4. Ottelussa peli voi olla tauolla korkeintaan 10 minuuttia per joukkue.
- 4.5. Jos palvelimen tai verkon aiheuttama tekninen vika vaikuttaa vähintään
kolmeen pelaajaan vähintään 10 minuutin ajan, peli voidaan aloittaa alusta
seuraavin ehdoin:
-
  - 4.5.1. Mikäli peli aloitetaan uudestaan ennen ”creeppien” ilmestymistä,
  luodaan peliaulaan ”All Pick” -peli, jossa valitaan samat
  pelaajahahmot kuin ennen pelin uudelleenaloitusta.
  - 4.5.2. ”Creeppien” ilmestymisen jälkeen peli voidaan aloittaa uudestaan,
  mikäli molemmat joukkueet suostuvat tähän.

### 5. Protestit ja rangaistukset

- 5.1. Kaikki protestit tulee tehdä 10 minuutin sisällä ottelun päättymisestä. Taukoja
ei käytetä pelin aikana protestien tekemiseen. Tapaukset käsitellään
tuomarien toimesta ottelun jälkeen.
- 5.2. Kun ottelusta on tehty protesti, asianomaiset joukkueet eivät voi jatkaa
turnauksessa ennen kuin protesti on selvitetty.
- 5.3. Rangaistukset
- 
  - 5.3.1. Varoitus, ottelun häviäminen, pelaajan tai joukkueen diskaus
  turnauksesta, pelikiellon asettaminen pelaajalle tai joukkueelle.
  - 5.3.2. Tuomarit voivat käyttää säädettyjä rangaistuksia haluamallaan tavalla.

### 6. Fair play

- 6.1. Turnaus käyttää reilun pelaamisen eli fair play -sääntöjä. Haukkuminen,
rasismi ja uskonnon pilkkaaminen on kiellettyä ja johtaa rangaistukseen.
Vastustajan tahallinen provosointi on kielletty varoituksen uhalla.
- 6.2. Osallistujien tulee puhutella tuomareita kohteliaasti ja kunnioittavasti.
- 6.3. Jos osallistuja yrittää tahallaan sabotoida pelejä, toisia pelaajia tai turnauksen
järjestäjiä, pelaaja diskataan.

### 7. Lähetykset

- 7.1. Jos tapahtumalla on virallinen lähetys, joukkueiden ja pelaajien on odotettava,
että lähetyksen tuotanto on valmis, ennen pelin aloittamista.
- 7.2. Turnauksen järjestäjä voi päättää kenellä on oikeus tehdä lähetystä
tapahtumasta.
- 7.3. Online-turnauksissa lähetyksissä pitää olla vähintään 2 minuutin viive.
- 7.4. Pelaajat eivät saa lähettää omaa peliään offline-turnauksissa.

### Poikkeukset:

- 1.2: Mahdolliset kaksi (2) varapelaajaa.
- 1.5: Turnausjärjestäjä tarjoaa Discord-palvelimen, jonka käyttö on pakollista.
- 1.6: Tähän lasketaan ohjelmistot, jotka näyttävät mm. Jungle camp ajat, tietoa
vastustaja joukkueesta, Build-oppaat ja summoner spell ajat. Nämä ovat kiellettyjä
karsinnoissa ja finaaliottelussa
- 1.9: Pelaajien tulee informoida ilmoittautumisessa kaikkien käyttäjiensä nimet
scouttaamista varten.
- 1.10: Joukkueen valmentaja voi kommunikoida joukkueen pelaajien kanssa vapaasti
turnauksen online-vaiheessa. Turnauksen offline-vaiheessa, eli finaaleissa,
valmentaja voi kommunikoida pelaajien kanssa pelien välissä ja pick/ban -vaiheen
aikana.
- 2.1: Semifinaalien ja finaalien peleissä (Bo3) on käytössä Hard Fearless Draft,
joka tarkoittaa, että kaikki saman sarjan edeltävissä peleissä pelatut hahmot ovat poissa käytöstä 
sarjan seuraavissa peleissä.
- 2.4.1: Drafter.lol-sivun ([https://drafter.lol/](https://drafter.lol/)) käyttö on pakollista, paitsi
finaalipäivänä, jos käytössä on Riot Games Tournament Realm.
- 2.7: Yläpuolella bracketissä oleva joukkue on kotijoukkue/blue side. Pelin valvojat
luovat peliaulat. Kotijoukkue/blue side on vastuussa Drafter.lolin luomisesta ja
jakamisesta toiselle joukkueelle.

Pelaajien on noudatettava Aalto Gamersin [safer space linjausta](https://aaltogamers.fi/safespace). Käytäntöä rikkovia pelaajia vastaan voidaan ryhtyä kurinpitotoimiin tai heidän joukkueensa hylätään turnauksesta.turnauksesta. 

&nbsp;
